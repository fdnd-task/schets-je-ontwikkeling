
# Schets je ontwikkeling - Semester 1

Maak een praatplaat waarin je jouw ontwikkeling van de afgelopen sprints en waar je naartoe wil in de komende sprints, laat zien.

## Context

Deze deeltaak hoort bij sprint 3 All Human. 
Dit is een deeltaak die je individueel uitvoert.

In de workshop Schets je ontwikkeling wordt uitgelegd wat visual thinking is en worden er tips gegeven!
Daarna doorlopen we in elke squad de stappen.


## Doel van deze opdracht

Je reflecteert op de afgelopen periode en brengt in kaart wat er goed gaat en wat er beter kan.

## Werkwijze

Je maakt een tekening (praatplaat) in de vorm van een metafoor die laat zien hoe je zelf naar deze ontwikkeling kijkt.
Je gebruikt de praatplaat als uitgangspunt voor een individueel gesprek met jouw squad leader/coach.

### Aanpak

1. [Verzamelen van informatie voor jouw praatplaat](#1-verzamelen-van-informatie-voor-jouw-praatplaat)
2. [Structureren](#2-structureren)
3. [Meerdere ideeën schetsen (divergeren)](#3-meerdere-ideeën-schetsen-divergeren)
4. [Een idee uitwerken (convergeren)](#4-een-idee-uitwerken-convergeren)

### 1. Verzamelen van informatie voor jouw praatplaat

Wat kan er allemaal in jouw praatplaat komen te staan?

- Wat ging er goed?
- Wat heb je allemaal geleerd?
- Wat is er allemaal aangeboden? 
- Wat kon je al?
- Wat wil je komende tijd graag leren?
- Voor welke indicatoren heb je echt goede bewijslast?
- Wat ging er minder goed?
- Voor welke indicatoren heb je minder goede bewijslast?
- Wat zijn mogelijke obstakels (onderwerpen die je lastig lijken, je drukke bijbaan?)
- Waar liggen kansen, waar heb je zin in?


Schrijf en/of teken deze uitgangspunten op post-its.
De onderwerpen die op jouw plaat komen te staan mogen ook los staan van de studie. 
Gebruik daarvoor andere kleur post-its.

![1](https://github.com/fdnd-task/schets-je-ontwikkeling/assets/55133339/d3e20e68-5c18-4514-bb85-3e17e229fb32)




### 2. Structureren

Pak een A3 vel en teken eerst een schematische structuur.

Kijk vervolgens wat je hebt opgeschreven en hoe je de post-its gaat verdelen over je structuur. 

Als je bijvoorbeeld begint met je einddoel, kan het zijn dat je al gedachten hebt over hoe je dat wil bereiken. Dit kun je ook op je praatplaat zetten.

Zorg er voor dat je fases en/of tijd aangeeft. Dus je denkt zowel over de korte termijn als over de langere termijn na (waar sta ik na semester 1 en waar na semester 2).


![2-b-structuur](https://github.com/fdnd-task/schets-je-ontwikkeling/assets/55133339/679a0c99-f9a1-4002-af72-5370caf1a88a)





### 3. Meerdere ideeën schetsen (divergeren)

Als je een idee hebt van waar ongeveer wat moet komen te staan, pak je een aantal nieuwe vellen waar je een aantal ideeën (minstens drie) voor een praatplaat op tekent.
Je gaat nu van een schematische vorm naar een metafoor. Bekijk eens deze voorbeelden van metaforen om op ideeën te komen: hoe zie je de afgelopen periode en hoe kijk je naar de toekomst?



![Metaforen_](https://github.com/fdnd-task/schets-je-ontwikkeling/assets/55133339/893beb3d-ed60-4666-90aa-c0caf02c9e41)




![Metaforen+uitleg](https://github.com/fdnd-task/schets-je-ontwikkeling/assets/55133339/747283fc-bb50-404e-92c4-3e74b73c1f3c)



Bedenk dat je praatplaat geen vastgelegd plan is waar je je aan moet houden, het is een momentopname en zal gedurende het jaar steeds veranderen. 
De plaat kan je richting geven en helpen bij het maken van keuzes!



### 4. Een idee uitwerken (convergeren)

Als je een aantal idee-schetsen hebt gemaakt, kies je er een uit -dit kan je eventueel ook in overleg met een klasgenoot doen- en werk je deze schets verder uit tot een tekening waarin je het volgende toepast:

- Een typo-plan. Bedenk van tevoren welke letters je gebruikt voor welke informatie.
- Een titel 
- Een kleuren-plan: bedenk van tevoren welke kleuren je gebruikt voor welke informatie.
- Kleur (maximaal twee en functioneel, volgens het kleuren-plan toegepast).
- Visuele hierarchie, bijvoorbeeld in typografie (volgens het typo-plan).






## Criteria


Deze deeltaak hoort bij de volgende gedragscriteria:

Probleemoplossend vermogen: Schetst om gedachten en processen te verkennen (1.4.2)

Lerend vermogen: Toont beginnend inzicht in eigen capaciteiten en beperkingen en kan deze benoemen (1.5.3)

Deze opdracht is done als:

- Er minstens drie ideeën zijn bedacht voor de vorm van jouw praatplaat
- Een van de praatplaten is uitgewerkt in de vorm van een metafoor
- De praatplaat een duidelijk leesbare titel heeft die de lading van de tekening dekt
- Er duidelijk aandacht is besteed aan de tekening, lees: geen koffievlekken, gevouwen hoeken etc.
- De praatplaat genoeg informatie bevat om een gesprek te voeren over jouw ontwikkeling.
